כל משתתף בתורו יטיל את הקובייה ויתקדם בהתאם.
אם הגיע למשבצת "לעשות טוב" יקבל כרטיס מתאים, יבצע את המשימה ויתקדם בהתאם למספר הצעדים הרשום על הכרטיס. אם לא יבצע את המשימה – יחזור לאחור בהתאם למספר המופיע על הכרטיס. דוגמא למשימה: "תגיד מילה טובה לכל אחד מהמשתתפים." 
אם המשתתף הגיע למשבצת "לחשוב טוב" יקבל כרטיס מתאים. עליו להשלים את המשפט ברוח חיובית ושאר המשתתפים יצטרכו לאשר את האמירה, אם עשה זאת, יתקדם לפי מספר הצעדים הרשום על הכרטיס. אם לא השלים את המשפט – ימתין תור. דוגמא למשפט: "רבתי עם החבר הכי טוב שלי ואני עצוב. אולי.."
אם המשתתף הגיע לסימון "לראות טוב" יקבל כרטיס ויתאר את התמונה שהוא רואה באופן חיובי בלבד. אם עשה זאת, יתקדם בהתאם למספר הצעדים הרשום על הכרטיס. אם לא עשה זאת – יחזור לאחור בהתאם.
אם המשתתף הגיע למשבצת עם סימון "הכול טוב", עליו לרשום למשתתפים: "הכול טוב!" ולרשום את המשפט שכתוב במשבצת. דוגמא למשפט: "אני מסתכל על חצי הכוס המלאה".
